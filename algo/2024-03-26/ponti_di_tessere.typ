== Ponti di tessere

Ho il portafoglio stracolmo di tessere plastificate, tutte lunghe~$1$.
Il mio passatempo è diventato quello di poggiare una tessera sul bordo del tavolo cercando di spingermi il più possibile al di fuori del bordo del tavolo.
Avendo raccolto una certa esperienza, e forse sfruttando anche le aderenze del tavolo, riesco a far fuoriuscire la tessere di precisamente $1/2$.

Ma con $2$ tessere posso fare anche meglio organizzandomi in questo modo:

1. appoggio una prima tessera sul tavolo facendola sporgere per $1/4$ dal bordo;

2. appoggio l'altra tessera sulla prima, facendola sporgere per un ulteriore $1/2$ da dove termina la prima.

*Domanda~1:* A quale distanza riesci a portarti con $3$ tessere?

*Domanda~2:* Esiste una distanza limite oltre la quale non possiamo spingerci benchè con un numero arbitrario di tessere?

*Domanda~3:* Quale è la massima distanza cui possiamo spingerci con $n$ tessere?

Chiameremo $D(n)$ la risposta a tale domanda, ti affidiamo il compito di meglio comprendere tale funzione.

*Obiettivo~1:* individuare una definizione ricorsiva per la funzione $D(n)$.

*Obiettivo~2:* studiare l'ordine di crescita asintotico della funzione $D(n)$.

Ed ora poniamoci la questione pratica di come costruire il ponte sullo stretto (distanza da percorrere stimata in 3000 tessere). Conviene però risolvere la questione per $D$ generico:

*Domanda~4:* Quale è il minimo numero di tessere che consenta di fuoriuscire a distanza $D$ da una delle due sponde?

Chiamiamo $n(D)$ la risposta a tale domanda e cerchiamo di comprendere tale funzione.

*Obiettivo~3:* studiare l'ordine di crescita asintotico della funzione $n(D)$.

*Obiettivo~4:* riusciamo a fornire una forma chiusa?

*Domanda~5:* Quale è il minimo numero di tessere che consenta di costruire entrambe le arcate (una per sponda)?

