
Abbiamo dedicato una prima parte dell'incontro a cercare di comprendere in cosa consistesse il problema AInnovated Chick che uno di voi si era trovato ad affrontare assieme alla sua squadra in occasione di una gara REPLY.
Abbiamo concluso che senza un sistema di valutazione delle soluzioni non avevamo gli strumenti per affrontare il problema. Un problema quasi sicuramente NP-completo e comunque molto caotico anche nella sua descrizione che rimaneva ambigua in troppi punti. Richiedeva quindi di provare a sottomettere soluzioni parziali sulle sue 6 istanze per prendere gradualmente le misure.


Abbiamo poi proposto il problema triangolo. L'idea è di introdurre alla tecnica della programmazione dinamica.
Trovate dove potete sottomettere vostre soluzioni per una valutazione e feedback immediato al portale di allenamento alle olimpiadi di informatica:

```
https://training.olinfo.it
```

Una volta registrati a tale piattaforma il problema si chiama "discesa" ed è più direttamente reperibile al seguente link:

```
https://training.olinfo.it/#/task/discesa/statement
```

Suggerisco di sottomettere su questo stesso portale anche la vostra soluzione del problema `accensione dei PC` poichè è un problema originalmente proposto ad una fase nazionale delle Oii (Fisciano, 18 – 20 settembre 2014) e pensato per una valutazione col CMS piuttosto che non per TALight (col CMS il vostro codice gira in una sandbox sul server piuttosto che non sulla vostra macchina e così diventa possibile imporre e controllare anche dei limiti sull'impiego di memoria).

